<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Nečista krv</title>
    <style>
	
		body {
		background-color: rgb(206, 140, 74);
		}

		h2 {
		  color: bisque;
		  margin-left: 40px;
		  font-family: Cambria, Cochin, Georgia, Times, 'Times New Roman', serif ;
		}
		p {
			font-family: garamond;
		}

        p{
            font-size: 24px;
        }
    </style>
</head>
<h2>Nečista krv</h2>

<p><img src="Necista_krv-borisav_stankovic_v.jpg" alt="Nečista Krv" style="width: 11%; float: left; margin-right: 15px; margin-bottom: 15px;">Nečista krv je jedno od najpoznatijih dela srpskog pisca epohe moderne Borisava „Bore“ Stankovića. Glavni lik je Sofka, poslednji potomak nekada ugledne vranjske porodice. Govoreći o njoj, Bora zapravo govori o uzdizanju, degeneraciji i gašenju jedne porodice, o moralnom izopačenju njenih članova, nesreći koja pada na Sofkina leđa i prenosi se na njene potomke.</p>
<p>U časopisima i listovima, najviše u Politici, Stanković objavljuje pripovetke i odlomke iz romana Nečista krv, koji će u celosti izaći 1910. godine. Prvi odlomak, pod istim imenom, objavljen je „više godina" ranije u niškoj „Gradini” (što mora biti 1900-1901) a odlomci „U amamu” i „Efendi Mita” su feljtonizirani u „Politici”. Pišući o ovom delu, Jovan Skerlić konstatuje da je to "dvostruka dobit za srpsku književnost, ne samo što srpska književnost dobija roman od velike vrednosti, nego što se i potpuno razbija strah koji je vladao kod onih koji su najviše verovali u originalni i snažni talenat Borisava Stankovića".</p>
<p>Iako je Nečista krv jedini završeni roman Borisava Stankovića, to delo je bilo dovoljno da svom autoru donese status jednog od najboljih srpskih romanopisaca. Kada je knjiga o tragičnoj sudbini vranjanske lepotice objavljena 1910. godine, i kritika i čitaoci bili su saglasni da je srpska književnost dobila svoj najbolji roman. Takav status roman je održao i do danas, u vreme kada su mnogi autori i romani s početka 20. veka zaboravljeni.

<h2>Autor</h2>
<p><img src="Bora_Stanković-mlad.jpg" alt="Borisav Stanković" style="width: 15%; float: right; margin-left: 15px; margin-bottom: 15px;">Borisav Stanković (Vranje, 31. mart 1876 — Beograd, 22. oktobar 1927) bio je srpski književnik. Najviše se istakao kao pripovedač, romansijer i dramatičar. Njegovo stvaralaštvo uglavnom se svrstava u realizam, ali ima osobine koje naginju ka naturalizmu. Novija kritika svrstava ga u začetnike moderne srpske književnosti. Njegovi romani i pripovetke oslikavaju život ljudi sa juga Srbije. Pripada grupi pripovedača koji su se pojavili na prelazu u 20. vek, Ivi Ćipiku, Petru Kočiću, Milutinu Uskokoviću i drugima. Smatra se jednim od najznačajnijih srpskih književnika.</p>
<p>Roman Nečista krv (1910) ocenjuje se kao remek-delo srpske književnosti i kao početak moderne. Sâm Bora Stanković je slabo poznavao književne teorije i pravce, i imao je izrazito negativan stav prema intelektualnim konstrukcijama bilo koje vrste. On je vranjski govor uveo u književnost, pisao je teško i sporo, duboko proživljavajući životne drame svojih junaka. Govorio je da svaku svoju pripovetku odboluje. Književni savremenici Bore Stankovića kritikovali su njegov jezik i stil pisanja, naglašavajući da on nije do kraja usvojio standardni srpski jezik, te da ima problema sa konstrukcijom rečenice i sintaksom. Školovani na Zapadu ili na produktima zapadne kulture, oni su se distancirali ili čak oštro napadali Stankovićevu književnost, označavajući je kao nepismenu i orijentalnu, ističući pri tom svoju „evropsku” superiornost nad njegovom orijentalnom „zaostalošću”. S obzirom na originalnost i visoke umetničke domete književnog dela Bore Stankovića, on je okarakterisan kao divlji i sirovi talenat, a njegov stil – kao „mucavost genija”. U orijentalističkom maniru obojenu sliku spoljašnjeg izgleda Bore Stankovića ostavio je Velibor Gligorić, koji je kao mlad urednik jednog beogradskog časopisa došao po intervju kod već poznatog pisca.</p>

<h2>Adaptacija</h2>
<p>Film Radoša Novakovića Sofka iz 1948. sa Verom Gregović u glavnoj ulozi je prva filmska adaptacija romana. Po njemu je 1991. snimljen film sa Majom Stojanović u glavnoj ulozi, a 1997. objavljen kao Nečista krv. Miniserija vezana za ovu adaptaciju pod nazivom Tajna nečiste krvi emitovana je 2012. Prednaslov filma, pod nazivom Nečista krv: Greh predaka, objavljen je 26. avgusta 2021. godine. Postoji i serija Nečista krv, snimana tokom 2020. godine. Od 4. decembra 2021. se premijerno prikazivala na RTS 1.</p>




<body>
    
</body>
</html>
