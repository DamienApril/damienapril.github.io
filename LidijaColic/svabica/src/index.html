<input type="checkbox" id="checkbox" /><label class="fa fa-bars fa-2x" for="checkbox"></label>
<nav role='navigation'>
  <ul class="nav">
   <li><a href="#page-odelu">O delu</a></li>
    <li><a href="#page-opiscu">O piscu</a></li>
    <li><a href="#page-likovi">Likovi</a></li>
    <li><a href="#page-radnja">Radnja</a></li>
    <li><a href="#page-ekranizacija">Ekranizacija</a></li>
  </ul>
 
</nav>
<main class="wrapper">
  <div class="overlay"></div>
  
    <section class="odelu" id="page-odelu">
      <div class="content">
        <h1>Švabica - Laza Lazarević</h1>
        
      <p>Laza Lazarević je svoje književno stvaralaštvo obeležio vrhunskim pripovetkama sa psihološkim karakterom, među kojima je jedna od najpoznatijih „Švabica. Pripovetku Švabica Laza Lazarević je najverovatnije napisao još 1876. godine, ali je nije objavio zbog autobiografskih crta. U pripoveci opisuje tok svoje velike ljubavi kroz 13 pisama. Pred kraj života, 1888. godine prerađuje prvo, drugo, jedanaesto i dvanaesto pismo; dalje nije stigao. Iako nedorađena, Švabica je dovršena pripovetka, a njen rukopis je sređen i štampan posle njegove smrti. Savremenici Laze Lazarevića su ovu pripovetku označili kao "prvi gradski ljubavni roman”. </p>
      
    </div>
  </section>
  <section class="opiscu" id="page-opiscu">
    <div class="content">
      <p>Laza Lazarević bio je srpski književnik I lekar. Njegov otac Kuzman, poreklom iz Hercegovine, držao je sa bratom Mihailom trgovačku radnju. Majka Jelka, kći šabačkog kujundžije, ostavši siroče udaje se za petnaest godina starijeg Kuzmana u svojoj petnaestoj godini. U porodici Lazarević vladao je primeran patrijarhalan red. Kada je Laza imao devet godina iznenada mu umre otac a godinu dana kasnije i stric Mihailo. Lazina privrženost porodici odrazila se na njegov književni rad. Kult porodice i žrtvovanje njenim interesima je stalno bio prisutan kako u životu tako i u delima ovog pisca. Osnovnu školu i četiri razreda gimnazije Lazarević je završio u Šapcu. kada mu je bilo šesnaest godina, Lazarević upisuje Pravni fakultet Velike škole. Pre nego što je završio prava 15. januara 1871. godine izabran je za državnog pitomca da studira medicinu u Berlinu ali mu je stipendija oduzeta zbog prilika koje su nastale usled Pariske komune. Nakon toga, Lazarević završava prava i postaje praktikant Ministarstva prosvete.</p>
      <p>Početkom naredne godine ponovo mu je potvrđena stipendija i on odlazi u Berlin. Za vreme Srpsko-turskog rata 1876 — 1877. Lazarević prekida studije pošto je pozvan na vojnu dužnost. Služio je kao lekarski pomoćnik i bio odlikovan srebrnom medaljom za revnosnu službu. Vrativši se u Berlin završava studije medicine 8. marta 1879. Po povratku u Beograd postavljen je za lekara beogradskog okruga a 1881. godine postao je prvi lekar Opšte državne bolnice u Beogradu. Za deset godina napisao je svega devet pripovedaka dok je osam ostalo nedovršeno. Laza Lazarević pripada piscima realizma. Smatra se tvorcem srpske psihološke pripovetke. Svoje pripovetke Lazarević je objavljivao u časopisima a objavio je samo jednu knjigu pod nazivom „Šest pripovedaka“ jula 1886. godine. Za života je objavio osam pripovedaka: „Prvi put s ocem na jutrenje“, „Školska ikona“, „U dobri čas hajduci!“, „Na bunaru“, „Verter“, „Sve će to narod pozlatiti“, „Vetar“ i „On zna sve“. Pripovetku „Švabica“ tada nije objavio jer je, kako mnogi veruju, bila suviše autobiografska. Objavljena je tek sedam godina nakon piščeve smrti 1898. godine u knjizi „Pripovetke Laze K. Lazarevića“ koju je priredio Ljubomir Jovanović.</p>
    </div>
  </section>
 <section class="likovi" id="page-likovi">
    <div class="content">
      <p>Miša Maričić</p>
      <p>Ana</p>
      <p>Anina majka i brat</p>
      <p>Maks</p>
      <p>"Don Karlos"</p>
      <p>Tumanov</p>
      <p>Spaldint</p>
      <p>Popesku</p>
      <p>gospođica Vedel</p>
      </section>
      
       <section class="radnja" id="page-radnja">
    <div class="content">
      <p>„Švabica“ je najverovatnije napisana za vreme Lazarevićevih studija u Berlinu i nastala je na osnovu piščevog neposrednog doživljaja. Miša Maričić je mlad student medicine u Nemačkoj koji se zaljubljuje u gazdaričinu ćerku „Švabicu“, to jest Anu. U pismima se Miša ispoveda svom drugu o svemu što se dešava između njega i Ane. U Maričiću se odvija unutrašnja drama i borba između lične sreće i dužnosti prema porodici, između svog zadovoljstva i porodičnog bola. Maričić ne gleda na svoj problem samo sa socijalnog stanovišta već i sa moralnog. On ne želi da njegova sreća nanese bol i unesreći njegovu porodicu i prijatelje, a takođe je i svestan da pod tim uslovima ni on ni Ana ne mogu biti srećni. Miša se odriče velike ljubavi zarad dobrobiti porodice i njenog mira. Svojim postupkom je slomio i Anino i svoje srce ali je bio u mogućnosti da se vrati porodici koju je trebalo da izdržava. </p>
      </section>
       <section class="ekranizacija" id="page-ekranizacija">
      <div class="content">
        <p>„Švabica” je jugoslovenski TV film iz 1968. godine. Režirao ga je Vlada Petrić a scenario su napisali Vlada Petrić i Ljudmila Stanojević na osnovu istoimene pripovetke Laze Lazarevića. Glavne uloge su tumačili: Milena Dravić – Ana, Dušan Đurić – Miša.</p>
    </div>
  </section>
</main>