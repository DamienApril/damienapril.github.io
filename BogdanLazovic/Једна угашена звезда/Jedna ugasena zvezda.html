<!DOCTYPE html>
<html lang="sr-RS">
<head>
<meta charset="UTF-8">
<title>Једна угашена звезда</title>
<style>

* {
font-family: "Times New Roman";
}

body {
margin: 45px 100px 50px;
background-image: url("arches.png");
}

h1 {
text-align: center;
}
    
p {
font-size: 16px;
text-align: justify;
}
    
a {
  text-decoration: none;
}
    
span {
font-style: italic;
}

.slika {
display: block;
margin-left: auto;
margin-right: auto;
max-width: 100%;
height: auto;
}
    
.autor {
margin-top: -20px;
font-weight: bold;
text-align: center;
}

.opis_slike {
margin-top: -0.5px;
font-size: 14px;
font-style: italic;
text-align: center;
}
    
.priredio {
text-align: right;
font-style: italic;
font-size: 16px;
}

</style>
</head>
<body>

<h1><a href="https://distantreading.github.io/ELTeC/srp-ext/SRP19020.html">Једна угашена звезда<sup>⭐</sup></a></h1>

<p class="autor">Лазар Комарчић</p>

<h2>О делу</h2>

<p> <span>Једна угашена звезда</span> из 1902. године, аутора Лазара Комарчића, први је роман научнофантастичног жанра на нашем поднебљу. Роман је писан у првом лицу.</p>

<p>Младић заинтересован за астрономију главни је лик дела <span>Једна угашена звезда</span>. Након изузетно занимљивог предавања о астрономији, коме је присуствао у Грађанској Касини, он одлази да спава. У сну се сусреће са духом Пјера Симона Лапласа, познатог француског научника. Лаплас га води на путовање космосом, успут му приповедајући и појашњавајући астрономске тајне.</p>

<p>Лаплас и главни јунак, на свом путу, прво посећују месец, а затим и звезду Мизар. Највише се задржавају на планети Аруџа-Дари, сунчевог система Амадураме, где се сусрећу са остацима веома технолошки развијене цивилизације, која је одавно изумрла. Они тада срећу и дух царскога библиотекара, који им сетно говори о лепоти и савршенству тог друштва на свом врхунцу.</p>
    
<img class="slika" src="slika_1.png">
<p class="opis_slike">Једна угашена звезда, реиздање из 2017. године</p>

<p>Роман карактерише едукативна и просветитељска црта, где писац показује своје познавање астрономије и астрономских открића тадашњег периода. Дело прожимају многи подаци, описи сазвежђа и звезда - научна знања (од којих су нека данас и застарела).</p>

<p>Дело <span>Једна угашена звезда</span>, на тренутке, залази и у метафизичке мисли и дискусије. То се, понајвише, види у излагању Лапласовог духа, када он говори о немогућности човека да појми постојање божанског, па и критикује неке од научника који због тога одбацују постојање Бога.</p>
    
<p>Комарчић спретно користи дати моменат, те кроз роман даје и критику друштва и привидног поштовања јавног морала и Божје правде. Осврће се на злобу, пакост, ненавист, прохтев за осветом и животињство људске расе, па овом критиком и завршава главни део романа.</p>

<h2>О Лазару Комарчићу</h2>

<p>Лазар Комарчић (1839-1909), родом из села Глог, у околини Прибоја, један је од првих писаца из области научне фантастике код Срба. Осим писања, за живота је радио и као кројач, зидар, учитељ, кафеџија, новинар, уредник… У Црној Бари, малом месту покрај Шапца, управља кафаном и започиње веома успешну каријеру писца. Комарчић објављује 11 књига, превасходно романа. Живи и ствара у периоду када то раде и Жил Верн и Х.Џ. Велс. Друштво љубитеља научне фантастике из Београда носи његово име.</p>

<img class="slika" src="slika_2.png">

<p class="opis_slike">Лазар Комарчић</p>

<br>

<p class="priredio">приредио Богдан Лазовић</p>    

</body>
</html>